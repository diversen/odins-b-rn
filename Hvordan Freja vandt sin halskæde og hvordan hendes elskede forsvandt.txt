# Hvordan Freja vandt sin halskæde og hvordan hendes elskede forsvandt. 

Ja, Loke vandrede igennem Asgård i stilhed og med hovedet bøjet, og 
i Asgård sagde de til hinanden, "Dette vil lære Loke at opføre sig
bedre." De vidste ikke at det, som Loke havde bedrevet, nu havde sået
ulykkens frø og at disse frø ville vokse frem og bringe sorg over den 
smukke Vani Freja, Freja som Jætten ønskede at tage bort sammen
med Solen og Månen som betaling for arbejdet med at bygge muren 
omkring Asgård.

Freja havde set de undere som Loke havde bragt ind i Asgård - de gyldne
tråde som var Sifs hår, og Frey's orne, som sendte lys fra sine børster når
den fløj. Glimtene af disse gyldne ting blændede hende, og fik hende til 
at drømme både dag og nat om de undere som hun selv kunne besidde. Og ofte tænkte
hun, "Hvilke vidunderlige ting de tre Jætter kunne give mig hvis jeg opsøgte dem
på deres bjergtop."

Lang tid før dette, da muren omkring byen endnu ikke var bygget, og da 
Guderne kun havde opført Domsbygningen med de tolv sæder 
og Hallen som var til Odin og Hallen som var til Gudinderne, da var der 
kommet tre Jætter ind i Asgård.  

De kom efter at Guderne havde oprettet en smedje og efter at de var begyndt at udarbejde
metal til deres bygninger. Metallet som guderne bearbejdede var det rene guld. Med
Guld byggede de Gladsheim, Odins hal, og med Guld skabte de alle fade og 
andet husholdning. Dengang var det Guldets tidsalder, og Guderne var ikke nærige med
deres guld. Lykkelige var Guderne dengang, og ingen skygge eller 
ulykkelig forudanelse lå over Asgård.  

Men efter de tre Jætters ankomst begyndte Guderne at værdsætte guldet og 
begærligt at samle det sammen. De legede ikke længere med det. Og den lykkelige
uskyldighed fra deres første dage forsvandt.

Endeligt blev de tre bortvist fra Asgård. Guderne vendte nu deres tanker
bort fra guldet, og de byggede deres by, og de gjorde sig selv stærke. 

Og Freja, den smukke Vani Brud, tænkte på Jætterne og de skønne ting af Guld
som havde glimtet i deres hænder. Men til Odur, hendes mand, udtalte hun
ikke sine tanker; for Odur, mere end de øvrige beboere i Asgård, plejede 
at tænke på uskyldens dage, før guldet blev samlet sammen og værdsat. Odur
ville ikke tillade Freja at gå nær bjergtoppene hvor de tre havde deres
høje sæder. 

Men Freja ophørte ikke med at tænke på dem og på de ting af guld som de 
havde. "Hvordan ville Odur vide at jeg gik til dem?" sagde hun til sig
selv. "Ingen vil fortælle ham det. Og hvilken forskel vil det gøre hvis jeg
gik til dem og fik noget skønt til mig selv? Jeg skal ikke elske Odur mindre
selvom jeg går min egne veje for en gangs skyld."

Og så en dag forlod hun paladset, efterlod Odur, hendes mand, som legede
med deres barn Hnossa. Hun forlod paladset og gik ned til jorden. Der blev
hun en tid, omsorgsfuld overfor blomsterne som var i hendes varetægt. Efter 
en tid spurgte hun Elverne hvor bjerget var hvor Jætterne boede. 

Elverne var bange og ville ikke svare hende, selvom hun var dronning over dem.
Hun forlod dem og gik ned i dværgenes huler. Det var der at hun blev vist vejen
til Jætterne, men før de viste hende vejen fik de hende til at føle skam og ulykke.

"Vi vil vise dig vejen hvis du opholder dig her hos os," sagde en af dværgene.

"Hvor lang tid skal jeg blive her?" spurgte hun.

"Indtil hanerne i Svartheim galer," sagde dværgene, og samlede sig omkring hende.
"Vi vil vide hvordan en Vanis selskab er." "Jeg bliver her," sagde Freja.

Så strakte en af dværgene sig op mod hende og lagde armene omkring hendes hals og
kyssede hende med sin hæslige mund. Freja forsøgte at bryde hans greb, men dværgen 
holdt fast. "Du kan ikke gå bort fra os før hanerne i Svartheim galer," sagde han. 

Og en og endnu en af dværgene pressede sig op mod hende og kyssede hende. De tvang
hende til at sætte sig ned ved siden af dem på bunkerne af skind som de havde.
Når hun græd skreg de af hende og råbte til hende og slog hende. En af dem, da hun
ikke ville kysse ham på munden, bed hende i fingrene. Så Freja opholdt sig hos 
dværgene indtil hanerne i Svartheim galede.  

De viste hende den bjergtop, hvor de tre, som var blevet bortvist fra Asgard,
opholdt sig. Jætterne sad og stirrede ud over menneskernes verden. "Hvad vil du
havde fra os, Odurs hustru?" sagde en, som kaldte sig Gulveig.  

"Ak! Nu hvor jeg har fundet jer da ved jeg ikke længere hvad jeg vil 
spørge om," sagde Freja. 

"Tal Vana," sagde den anden Jætte.

Den tredie sagde ingenting, men i sine hænder holdt hun en halskæde af guld
som var interessant udført. "Hvor den dog skinner!" sagde Freja. "Der er skygge
hvor I sidder, kvinder, men halskæden som i holder lyser op. Åh, hvor jeg 
ville elske at bære den!"

"Det er halskæden Brisengamen," sagde hende som blev kaldet Gulveig.

"Det er dig som skal bære den, Odurs hustru," sagde hende som holdt
den i hænderne. 

Freja tog den skinnende halskæde og lagde den om halsen. Hun kunne ikke
få sig selv til at takke Jætterne, for hun så at der var ondskab i deres øjne.
Hun viste frygtsom ærbødighed overfor dem, og hun forsvandt fra bjerget
hvor de sad og skuede over menneskernes verden.  

I en stund kiggede hun ned og så Brisengamen og hendes lidelser forsvandt
fra hende. Det var den mest skønne ting som var lavet af hænder. Ingen 
Ase og ingen anden Vani besad en ting så underskøn. 

Hun rejste sig imellem blomsterne og tog afsked med Elverne og kom tilbage
til Asgård. Alle som hilste på hende stirrede med forundring på halskæden
som hun bar. Og i Gudernes øjne kom der glimt af længsel da de så 
Brisengamen.

Men Freja standsede næsten for ingen for at tale. Så hurtigt som muligt 
gik hun ind i hendes palads. Hun ville vise sig for Odur og vinde hans
tilgivelse. Hun gik ind i det skinnende palads og kaldte på ham. Men
intet svar kom. Hendes barn, den lille Hnossa, sad på gulvet og legede.
Hendes moder tog hende i sine arme, men barnet vendte sig grædende bort
da det så Brisengamen.  

Freja satte Hnossa ned og ledte igen efter Odur. Han var ikke at finde
noget sted i paladset. Hun gik rundt i husene hos alle som boede i Asgård,
hvor hun spurgte efter Odur. Ingen vidste hvor han var gået hen. Til sidst 
gik Freja tilbage til sit palads og ventede og ventede på at Odur skulle
vende tilbage. Men Odur kom ikke. 

En kom til hende. Det var Gudinden, Odins hustru, den majestætiske Frigga.
"Du venter på Odur, din mand," sagde Frigga. "Åh, lad mig fortælle dig at
Odur ikke vil komme til dig her. Han gik da du forlod os for at lede 
efter skinnende ting, hvilket gjorde ham ulykkelig. Odur har forladt Asgård
og ingen ved hvor man skal søge efter ham. "

"Jeg vil søge efter ham udenfor Asgård," sagde Freja. Hun græd ikke mere,
men hun tog det lille barn Hnossa og lagde det i Friggas arme. Så gjorde
hun sin vogn klar som var trukket af to katte, og rejste ned fra Asgård
til Midgård, jorden, for at lede efter hendes mand.  

År ind og år ud, og over hele jorden, ledte Freja og kaldte efter
den forsvundne Odur. Hun gik til kanten af Jorden, hvor hun kunne se til 
Jötunheim, hvor Jætten boede, jætten, som ville have hende samt solen og månen som betaling
for muren, han byggede omkring Asgård. Men ingen steder, fra enden af Bifrost,
som strakte sig fra Asgård til Jorden, til udkanten af Jötunheim, kunne 
hun finde et spor efter hendes mand Odur.

Til sidst vendte hun sin vogn mod Bifrost, regnbue-broen som strækker
sig fra Midgård, Jorden. til Asgård, Gudernes bosted. Heimdal, Gudernes
vogter, vogtede over regnbue-broen. Freja gik til ham med et halvt håb
som bevægede sig i hendes hjerte. 

"O Heimdal," græd hun, "O Heimdal, Gudernes vogter, tal og fortæl mig 
om du ved hvor Odur er."

"Odur er alle steder hvor den der søger ikke har været; Odur er alle
steder som den der søger har forladt; de som søger ham vil aldrig finde
Odur," sagde Heimdal, Gudernes vogter.

Så stod Freja på Bifrost og græd. Frigga, den guddommelige Dronning, 
hørte lyden af gråd, og hun kom ud af Asgård for at trøste hende.

"Åh, hvilken trøst kan du give mig, Frigga?" græd Freja. "Hvilken
trøst kan du give når Odur aldrig vil blive fundet af en som søger ham?"

"Se hvordan dit barn, Hnossa, er vokset," sagde Frigga. Freja kiggede op
og så en smuk ung pige som stod på Bifrost, regbue-broen. Hun var ungdommelig,
mere ungdommelig end de ander Aser og Vanir, og hende ansigt og form 
var så elskeligt at alle hjerter smeltede når de kiggede på hende.

Og Freja blev trøstet over sit tab. Hun fulgte Frigga over Bifrost,
regnbue-broen, og kom igen tilbage til Guderens by. Hun boede i sit 
eget palads i Asgård sammen med Hnossa, hendes barn.

Hun bar stadig Brisengamen omkring hendes hals, halskæden som gjorde
at hun mistede Odur. Men nu bar hun den, ikke for dens pragt, men som et tegn
på den fejl hun havde begået. Hun græder, og hendes tårer bliver dråber af guld
når de falder til jorden. Og af poeter som kender hendes historie kaldes hun
the smukke kvinde i tårer. 
